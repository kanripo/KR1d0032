# -*- mode: mandoku-view -*-
#+TITLE: 儀禮圖
#+DATE: 2018-03-31 09:03:04.303398
#+PROPERTY: ID KR1d0032
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷一
<pb:KR1d0032_WYG_001-1a>¶
欽定四庫全書¶
　儀禮圖卷一　　　　　　宋　楊復　撰¶
士冠禮第一(冠古亂反)¶
士冠禮○筮于廟門(筮者以蓍問日吉凶於易也冠必筮日於廟門者重以成人之禮成)¶
(子孫也廟謂禰廟不於堂者嫌蓍之靈由廟神○疏曰言子兼言孫者家事統於尊若祖在則為冠主故兼孫)¶
(也)主人𤣥冠朝服緇帶素韠(韠音畢○蔽膝也)即位于門東西¶
面(主人將冠者之父兄也𤣥冠委貌也朝服者十五升布衣而素裳也衣不言色者衣與冠同也筮必朝服)¶
(者尊蓍龜之道緇帶黒繒帶素韠白韋韠長三尺上廣一尺下廣二尺其頸五寸肩革帶博二寸天子與其臣)¶
(𤣥冕以視朔皮弁以日視朝諸侯與其臣皮弁以視朔朝服以日視朝凡染黒五入為緅七入為緇𤣥則六入)¶
<pb:KR1d0032_WYG_001-1b>¶
(與○繒似陵反○今案朝服重於𤣥端冠時主人𤣥端爵韠今此筮亦在廟不服𤣥端而服朝服是尊蓍龜之)¶
(道也)有司如主人服即位于西方東面北上(有司羣吏有事者謂主人)¶
(之吏所自辟除府史以下)筮與席所卦者具饌于西塾(饌雛晥切○筮所以問吉)¶
(凶謂蓍也所卦者所以畫地記爻易曰六畫而成卦饌陳也具俱也西塾門外西堂也)布席于門¶
中闑西閾外西面(闑魚列反○闑門橛閾閫也)筮人執筴抽上韇兼¶
執之進受命於主人(筴初革反韇音獨○筮人有司主三易者韇藏筴之器○疏曰筴即)¶
(蓍也曲禮曰筴為筮韇以皮為之言上韇者其制有上下下者從下向上承之上者從上向下韜之也)&KR0535;¶
<pb:KR1d0032_WYG_001-2a>¶
自右少退賛命(自由也賛佐也命告也佐主人告所以筮也少儀曰賛幣自左詔辭自右○疏)¶
(曰士無臣以屬吏為&KR0535;地道尊右故賛命皆在右引少儀者取賛命在右之義)筮人許諾右還¶
即席坐西面卦者在左(即就也東面受命右還北行就席卦者有司主畫地識爻者○)¶
(今案筮人東面受命于主人右還即席西面坐筮少牢禮亦東面受命于主人西面立筮又士喪卜葬日宗人)¶
(西面命龜退負東扉卜人西面作龜以此知龜筮皆西面)卒筮書卦執以示主人(卒已)¶
(也書卦者筮人以方寫所得之卦也)主人受眡反之(反還也)筮人還東面旅¶
占卒進告吉(旅衆也還與其屬共占之)若不吉則筮逺日如初儀(逺日)¶
(旬之外)徹筮席(徹去也)宗人告事畢○冠義曰冠禮筮日筮¶
賔所以敬冠事冠者禮之始也嘉事之重者也是故古¶
<pb:KR1d0032_WYG_001-2b>¶
者重冠重冠故行之於廟行之於廟者所以尊重事尊¶
重事而不敢擅重事所以自卑而尊先祖也¶
¶
右筮于廟門¶
¶
<pb:KR1d0032_WYG_001-3a>¶
　　　　　　　　　　　　　　　　　　　　　¶
主人戒賔賔禮辭許(戒警也告也賔主人之僚友禮辭一辭而許也再辭而許曰固辭三)¶
<pb:KR1d0032_WYG_001-3b>¶
(辭曰終辭○疏曰同官為僚同志為友廣戒僚友使来觀禮也)主人再拜賔荅拜主人¶
退賔拜送○戒賔曰某有子某將加布於其首願吾子¶
之敎之也(疏曰布謂緇布冠也)賔對曰某不敏恐不能共事以病¶
吾子敢辭主人曰某猶願吾子之終敎之也賔對曰吾¶
子重有命某敢不從¶
¶
右戒賔¶
¶
前期三日筮賔如求日之儀(前期三日空二日也筮賔筮其可使冠子者賢者恒)¶
<pb:KR1d0032_WYG_001-4a>¶
(吉)乃宿賔賔如主人服出門左西面再拜主人東面荅¶
拜(宿進也宿者必先戒戒不必宿其不宿者為衆賔或悉来或否主人朝服○今案上文主人戒賔者廣戒)¶
(僚友使来觀禮及前期三日筮賔乃於廣戒僚友之中又筮其可使冠子者筮得其人於是宿以進之其衆賔)¶
(則但戒而不宿故曰宿者必先戒戒不必宿)乃宿賔(乃宿賔者親相見致其辭)賔許主人¶
再拜賔荅拜主人退賔拜送○宿曰某將加布於某之¶
首吾子將莅之敢宿賔對曰某敢不夙興(莅臨也)○宿賛¶
冠者一人亦如之(賛冠者佐賔為冠事宿之以筮賔之明日)¶
¶
右筮賔宿賔¶
¶
厥明夕為期于廟門之外主人立于門東兄弟在其南¶
<pb:KR1d0032_WYG_001-4b>¶
少退西面北上有司皆如宿服立于西方東面北上(厥其)¶
(也宿服朝服○疏曰厥明夕謂宿賔賛之明日向莫時也為期為加冠之期也)擯者請期&KR0535;告¶
曰質明行事(擯者有司佐禮者在主人曰擯在客曰介質正也&KR0535;告曰旦日正明行冠事)告¶
兄弟及有司(擯者告也)告事畢(宗人告也)擯者告期于賔之家¶
¶
右為期¶
¶
夙興設洗直于東榮南北以堂深水在洗東(深申鴆反○夙早也)¶
(興起也洗承盥洗者棄水器也士用鐵榮屋翼也周制自卿大夫以下其室為夏屋水器尊卑皆用金罍及大)¶
<pb:KR1d0032_WYG_001-5a>¶
(小異)○陳服于房中西墉下東領北上(墉墻)○爵弁服纁裳¶
純衣緇帶韎韐(纁許云反韎音妹韐音閤○此與君祭之服雜記曰士弁而祭於公爵弁者冕)¶
(之次其色赤而㣲黒如爵頭然或謂之緅其布三十升纁裳淺絳裳凡染絳一入謂之縓再入謂之頳三入謂)¶
(之纁朱則四入與純衣絲衣也餘衣皆用布唯冕與爵弁服用絲耳先裳後衣者欲令下近緇明衣與帶同色)¶
(韎韐緼韍也士緼韍而幽衡合韋為之士染以茅蒐因以名焉今齊人名蒨為韎韐韍之制似韠冠弁者不與)¶
(衣陳而言於上以冠名服耳○縓七絹反頳丑貞反緼音温韍音弗幽於糾反茅如字又音妹蒨七見反)○¶
皮弁服素積緇帶素韠(此與君視朔之服也皮弁者以白鹿皮為冠象上古也積猶辟)¶
(也以素為裳辟蹙其要中皮弁之衣亦用布十五升其色象焉)○𤣥端𤣥裳黄裳雜裳¶
可也緇帶爵韠(此莫夕於朝之服𤣥端即朝服之衣易其裳耳上士𤣥裳中士黄裳下士雜裳)¶
<pb:KR1d0032_WYG_001-5b>¶
(雜裳者前𤣥後黄易曰夫𤣥黄者天地之雜也天𤣥而地黄士皆爵韋為韠其爵同不以𤣥冠名服者是為緇)¶
(布冠陳之玉藻曰韠君朱大夫素士爵&KR0330;○莫音暮)○緇布冠缺項青組纓屬于¶
缺緇纚廣終幅長六尺皮弁笄爵弁笄緇組紘纁邊同¶
篋(缺依注音頍去蘂反屬章玉反纚山綺反○缺讀如有頍者弁之頍緇布冠無笄者著頍圍髮際結項中)¶
(隅為四綴以固冠也項中有&KR1362;亦由固頍為之耳今未冠笄者著卷幘頍象之所生也滕薛名蔮為頍屬猶著)¶
(纚今之幘梁也終充也纚一幅長六尺足以韜髪而結之矣笄今之簪有笄者屈組為紘垂為飾無笄者纓而)¶
(結其絛纁邉組側赤也同篋謂此以上凡六物隋方曰篋○著頍著卷之著陟略反猶著之著直略反&KR1362;紀屈)¶
<pb:KR1d0032_WYG_001-6a>¶
(反蔮古内反隋他果反○疏曰隋狹而長也六物謂頍項青組纓為一物纚為二物并弁笄紘各一通為六物)¶
(也)○櫛實于簞(簞笥也)○蒲筵二在南(筵席也○疏曰二者一東序冠子一)¶
(户西醴子)○側尊一甒醴在服北有篚實勺觶角柶脯醢南¶
上(甒音武觶之跂反柶音四○側猶特也無偶曰側置酒曰尊側者無𤣥酒服北者纁裳北也篚竹器如笭)¶
(者勺尊升所以㪺酒也爵三升曰觶柶狀如匕以角為之者欲滑也南上者篚次尊籩豆次篚○笭力丁反㪺)¶
(音俱)○爵弁皮弁緇布冠各一匴執以待于西玷南南面¶
東上賔升則東面(匴素管反○爵弁者制如冕黒色但無繅耳周禮王之皮弁㑹五采玉琪)¶
(象邸玉笄諸侯及孤卿大夫之冕皮弁各以其等為之則士之皮弁又無玉象邸飾緇布冠今小吏冠其遺象)¶
(也匴竹器名今之冠箱也執之者有司也坫在堂角○繅音早琪音其邸丁禮反)○屨夏用葛¶
<pb:KR1d0032_WYG_001-6b>¶
𤣥端黒屨青絇繶純純博寸(絇其于反繶於力反純章允反○屨者順裳色𤣥端)¶
(黒屨以𤣥裳為正也絇之言拘也以為行戒狀如刀衣鼻在屨頭繶縫中紃也純縁也三者皆青博廣也○縫)¶
(扶用反紃音旬)素積白屨以魁拊之緇絇繶純純博寸(拊音鈇○魁蜃)¶
(蛤拊注也蜃上忍反)○爵弁纁屨黒絇繶純純博寸(爵弁屨以黑為飾爵弁尊)¶
(其屨飾以繢次○疏曰冬官畫繢之事北方為繡次青與白是也對方為繢次青與赤是也複下曰舃用繢次)¶
(禪下曰屨用繡次今纁屨不以他飾而以黒飾是用繢次○朱先生曰三屨經不言所陳處注疏亦無明文疑)¶
(亦在房中故既加冠而適房改服即得并易屨而出也)冬皮屨可也(疏曰春宜從夏秋冝從冬)¶
<pb:KR1d0032_WYG_001-7a>¶
不屨繐屨(繐屨喪屨也縷不灰治曰繐)¶
¶
右陳服器¶
¶
主人𤣥端爵韠立于阼階下直東序西面(𤣥端士入廟之服也阼猶)¶
(酢也東階所以荅酢賔客也堂東西墻謂之序)○兄弟畢袗𤣥立于洗東西面¶
北上(兄弟主人親戚也畢猶盡也袗同也𤣥者𤣥衣𤣥裳也緇帶韠位在洗東退於主人不爵韠者降於)¶
(主人也)○擯者𤣥端負東塾(東塾門内東堂負之北面○疏曰擯者是中士若下士當)¶
(服黄裳雜裳○今案三者皆𤣥端而於兄弟擯者皆不言如主人服者兄弟衣裳同而韠異擯者衣韠同而裳)¶
(異)○將冠者采衣紒在房中南面(紒音計○采衣未冠者所服玉藻曰童子)¶
(之飾也緇布衣錦縁錦紳并紐錦束髮皆朱錦也紒結髪○縁以絹反)¶
<pb:KR1d0032_WYG_001-7b>¶
¶
右即位¶
¶
　　　　　　　　　　　　　　　　　　　　　¶
<pb:KR1d0032_WYG_001-8a>¶
賔如主人服賛者𤣥端從之立于外門之外(外門大門外)擯¶
者告(告者出請入告)主人迎出門左西面再拜賔荅拜(左東也出以東)¶
(為左入以東為右)主人揖賛者與賔揖先入(賛者賤揖之而已又與賔揖先入道)¶
(之賛者随賔)毎曲揖(周左宗廟入外門將東曲揖直廟將北曲又揖○疏曰入大門而東則主人在)¶
(南賔在北俱東向是一曲故揖也至廟南主人在東賔在西俱北面是曲為二揖故云直廟將北曲又揖也)¶
至于廟門揖入三揖至于階三讓(入門將右曲揖將北面揖當碑揖○疏曰)¶
(主人將右欲背客宜揖將北曲與客相見又揖當碑揖者碑是庭中之大節又宜揖)主人升立于¶
序端西面賔西序東面(主人賔俱升立相鄉)賛者盥于洗西升立¶
于房中西面南上(盥於洗西由賔階升也立于房中近其事也南上尊於主人之賛者)¶
<pb:KR1d0032_WYG_001-8b>¶
¶
右迎賔¶
¶
主人之賛者筵于東序少北西面(主人之賛者其屬中士若下士筵布席也)¶
(東序主人位也適子冠於阼少北辟主人)將冠者出房南面(南面立于房外之西待賔命)¶
賛者奠纚笄櫛于筵南端(賛者賔之賛冠者也奠停也)○賔揖將冠¶
者將冠者即筵坐賛者坐櫛設纚(即就設施)賔降主人降賔¶
辭主人對(主人降為賔將盥不敢安位也辭對之辭未聞)賔盥卒壹揖壹譲升¶
主人升復初位(揖讓皆壹者降於初)賔筵前坐正纚興降西階一¶
<pb:KR1d0032_WYG_001-9a>¶
等執冠者升一等東面授賔(正纚者將加冠宜親之興起也降下也下一等升一)¶
(等則中等相授冠緇布冠也)賔右手執項左手執前進容乃祝坐如¶
初乃冠興復位賛者卒(進容者行翔而前鶬焉至則立祝坐如初坐筵前興起也復位)¶
(西序東面卒謂設缺項結纓也○鶬七良反○疏曰執項者冠後為項非頍項其下皮弁爵弁無頍項皆云執)¶
(項故知非頍項)冠者興賔揖之適房服𤣥端爵韠出房南面(復出)¶
(房南面者一加禮成觀衆以容體)○賔揖之即筵坐櫛設笄實盥正纚¶
如初降二等受皮弁右執項左執前進祝加之如初復¶
位賛者卒紘(卒紘謂繋屬之)興賔揖之適房服素積素韠容出¶
房南面(容者再加彌成其義益繁)○賔降三等受爵弁加之服纁裳¶
<pb:KR1d0032_WYG_001-9b>¶
韎韐其他如加皮弁之儀(降三等下至地他謂卒紘容出)○徹皮弁冠¶
櫛筵入于房(徹者賛冠者主人之賛者為之)○記冠義始冠緇布之冠¶
也太古冠布齊則緇之其緌也孔子曰吾未之聞也冠¶
而敝之可也(太古唐虞以上緌纓飾未之聞太古質無飾重古始冠冠其齊冠白布冠今之喪冠)¶
(○又案玉藻緇布冠繢緌諸侯之冠也鄭氏曰冠禮緇布冠自諸侯下逹則諸侯所以異於大夫士者繢緌耳)¶
適子冠於阼以著代也三加彌尊諭其志也(諭其志者欲其徳之)¶
(進也)○始加祝曰令月吉日始加元服棄爾幼志順爾成¶
<pb:KR1d0032_WYG_001-10a>¶
徳夀考惟祺介爾景福(既徳為成徳祺祥也○朱先生曰順古與慎通用)○再¶
加曰吉月令辰乃申爾服(申重也)敬爾威儀淑慎爾徳眉¶
夀萬年永受胡福(胡猶遐也逺也)○三加曰以嵗之正以月之¶
令咸加爾服(正猶善也咸皆也皆加女之三服謂緇布冠皮弁爵弁也)兄弟具在以¶
成厥徳黄耉無疆受天之慶(黄黄髪也耉凍梨也皆夀徴也疆境)¶
¶
右冠三加¶
¶
筵于户西南面(筵主人之賛者户西室户西)賛者洗于房中側酌醴¶
加柶覆之面葉(房中之洗在北堂直室東隅篚在洗東北面盥面前也葉柶大端○疏曰側酌)¶
(者言無人為之薦脯醢還是此賛者故下直言薦脯醢不言别有又云面葉者賛者面葉受賔賔得面枋授冠)¶
<pb:KR1d0032_WYG_001-10b>¶
(者冠者得之面宗以扱醴而祭)賔揖冠者就筵筵西南面賔受醴于户¶
東加柶面枋筵前北面(枋音柄○户東室户東)冠者筵西拜受觶¶
賔東面荅拜(筵西拜南面拜也賔還荅拜於西序之位東面者明成人與為禮異於荅主人○疏)¶
(曰案鄉飲酒賔於西階上北面荅主人拜)薦脯醢(賛冠者也)冠者即筵坐左執觶¶
右祭脯醢以柶祭醴三興筵末坐啐醴㨗柶興降筵坐¶
奠觶拜執觶興賔荅拜(啐七内反㨗初洽反○㨗柶扱柶於醴中)○醴辭曰¶
甘醴惟厚嘉薦令芳(嘉善也善薦謂脯醢芳香也)拜受祭之以定爾¶
<pb:KR1d0032_WYG_001-11a>¶
祥承天之休夀考不忘(不忘長有令名)¶
¶
右醴¶
¶
冠者奠觶于薦東降筵北面坐取脯降自西階適東壁¶
北面見于母(見賢遍反○適東壁者出闈門也時母在闈門之外婦人入廟由闈門)母拜¶
受子拜送母又拜(婦人於丈夫雖其子猶俠拜○疏曰不見父與賔者盖冠畢則已見也不)¶
(言者從可知也)○冠者母不在則使人受脯于西階下(疏曰言不在者)¶
(或歸寜或疾病也)¶
¶
右冠者見母¶
¶
賔降直西序東面主人降復初位(初位初至階讓升之位)冠者立¶
<pb:KR1d0032_WYG_001-11b>¶
于西階東南面賔字之冠者對(對應也其辭未聞)○字辭曰禮¶
儀既備令月吉日昭告爾字(昭明也)爰字孔嘉髦士攸宜¶
(爰於也孔甚也髦俊也攸所也)宜之于假永受保之曰伯某甫仲叔季¶
唯其所當(于猶為也假大也宜之是為大矣伯仲叔季長幼之稱孔子為尼甫周大夫有嘉甫宋大)¶
(夫有孔甫是其類甫字或作父○朱先生曰假與嘏同福也注非)○冠義曰冠而字之¶
敬其名也¶
¶
右字冠者¶
¶
<pb:KR1d0032_WYG_001-12a>¶
賔出主人送于廟門外(不出外門將醴之)○請醴賔賔禮辭許¶
賔就次(醴當作禮次門外更衣處也)¶
¶
右賔出就次¶
¶
冠者見於兄弟兄弟再拜冠者荅拜見賛者西面拜亦¶
如之(見賛者西面拜則見兄弟東面拜賛者後賔出)入見姑姊如見母(入入寢門也如)¶
(見母者亦北面姑與姊亦俠拜也不見妹妹卑)○冠義曰見母母拜之見兄弟¶
兄弟拜之成人而與為禮也¶
¶
右見兄弟姑姊¶
¶
乃易服服𤣥冠𤣥端爵韠奠摰見于君遂以摰見於鄉¶
<pb:KR1d0032_WYG_001-12b>¶
大夫鄉先生(易服不朝服者非朝事也摰雉也鄉先生鄉中老人為鄉大夫致仕者)○冠¶
義曰奠摯於君遂以摰見於鄉大夫鄉先生以成人見¶
也¶
¶
右見君見鄉大夫鄉先生¶
¶
乃醴賔以壹獻之禮(壹獻者主人獻賔而已即燕無亞獻者獻酢酬賔主人各兩爵而禮)¶
(成)主人酬賔束帛儷皮(飲賔客而從之以財貨曰酬束帛十端也儷皮兩鹿皮也)賛¶
者皆與賛冠者為介○賔出主人送于外門外再拜歸¶
<pb:KR1d0032_WYG_001-13a>¶
賔俎¶
¶
右醴賔(朱先生曰此以上為正禮此後皆禮之變)¶
¶
<pb:KR1d0032_WYG_001-13b>¶
<pb:KR1d0032_WYG_001-14a>¶
若不醴則醮用酒(醮子召反○若不醴謂國有舊俗可行聖人用焉不改者也酌而無酬酢)¶
(曰醮○疏曰醴亦無酬酢但醴大古之物自然質無酬酢此醮用酒酒本有酬酢故無酬酢得名醮也又云周)¶
(之適子三加一醴夏商適子三加三醮是以祝辭醴一而醮三)尊于房户之間兩甒有¶
禁𤣥酒在西加勺南枋(房户間者房西室户東也禁承尊之器也名之為禁者因為酒)¶
(戒也𤣥酒新水也雖今不用猶設之不忘古也)洗有篚在西南順(洗庭洗當東榮篚亦以盛)¶
(勺觶陳於洗西南順北為上也)○始加醮用脯醢賔降取爵于篚辭降¶
如初卒洗升酌(加冠於東序醮之於户西賔降者爵在庭酒在堂將自酌也)冠者拜¶
受賔荅拜如初(如初如醴禮也於賔荅拜賛者則亦薦之)冠者升筵坐左執¶
爵右祭脯醢祭酒興筵末坐啐酒降筵拜賔荅拜冠者¶
<pb:KR1d0032_WYG_001-14b>¶
奠爵于薦東立于筵西(冠者立俟賔命賔揖之則就東序之筵)徹薦爵筵¶
尊不徹(徹薦與爵者辟後加也不徹筵尊三加可相因由便也)○加皮弁如初儀¶
再醮攝酒其他皆如初(攝猶整也整酒謂撓之○撓呼髙反)○加爵弁如¶
初儀三醮有乾肉折俎嚌之其他如初北面取脯見于¶
母(乾肉牲體之脯也折其體以為俎嚌嘗之)○若殺則特豚載合升離肺實¶
于鼎設扄鼏(鼏亡狄反○煮於鑊曰亨在鼎曰升在俎曰載載合升者明亨與載皆合左右胖離)¶
(割也割肺者使可祭也可嚌也)始醮如初(亦薦脯醢徹薦爵筵尊不徹矣)再醮兩豆葵¶
<pb:KR1d0032_WYG_001-15a>¶
菹蠃醢兩籩栗脯(蠃醢䗂蝓醢○蠃力禾反䗂音移蝓音榆)三醮攝酒如再¶
醮(攝酒如再醮則再醮亦攝之矣)加俎嚌之皆如初嚌肺卒醮取籩脯¶
以降如初(加俎嚌之嚌當為祭字之誤也祭俎如初如祭脯醢○朱先生曰嚌字當如字讀上章三)¶
(醮折俎嚌之不改字於此盖誤改之言如初則祭已在其中矣上章無肺此再言之釋上嚌之為嚌肺也)○¶
記醮於客位加有成也(醮夏殷之禮毎加於阼則醮之於客位)○醮辭曰¶
㫖酒既清嘉薦亶時(亶誠也)始加元服兄弟具来孝友時¶
格永乃保之(凡醮者不祝○疏曰言凡謂庶子也○今案凡醮者不祝謂三加三醮既有醮辭則)¶
(不用祝辭也)○再醮曰㫖酒既湑(湑清也)嘉薦伊脯乃申爾服¶
禮儀有序祭此嘉爵承天之祜○三醮曰㫖酒令芳籩¶
<pb:KR1d0032_WYG_001-15b>¶
豆有楚咸加爾服肴升折俎承天之慶受福無疆(字辭見上)¶
(文)¶
¶
右醮¶
¶
<pb:KR1d0032_WYG_001-16a>¶
　　　　　　　　　　　　　　　　　　　　　¶
若孤子則父兄戒宿(父兄諸父諸兄)冠之日主人紒而迎賔拜¶
<pb:KR1d0032_WYG_001-16b>¶
揖讓立于序端皆如冠主禮於阼(冠主冠者親父若宗兄也)○凡拜¶
北面于阼階上賔亦北面于西階上荅拜○若殺則舉¶
鼎陳于門外直東塾北面(孤子得申禮盛之○疏曰凡陳鼎在外者賔客之禮也在)¶
(内者私家之禮是在外者為盛也)¶
¶
右孤子冠¶
¶
<pb:KR1d0032_WYG_001-17a>¶
　　　　　　　　　　　　　　　　　　　　　¶
若庶子則冠於房外南面遂醮焉(房外謂尊東也)¶
<pb:KR1d0032_WYG_001-17b>¶
　　　　　　　　　　　　　　　　　　　　　¶
<pb:KR1d0032_WYG_001-18a>¶
¶
今案儀禮所存者惟士冠禮自士以上有大夫諸¶
¶
¶
侯天子冠禮見於家語冠頌大戴公冠與禮記特¶
¶
¶
牲玉藻者雖遺文斷缺不全而大槩亦可考如趙¶
¶
¶
文子冠則大夫禮也魯襄公邾隱公冠則諸侯禮¶
¶
¶
也周成王冠則天子禮也大夫無冠禮古者五十¶
¶
¶
而後爵何大夫冠禮之有其冠也則服士服行士¶
¶
¶
禮而已始冠緇布冠自諸侯下逹諸侯始加緇布¶
¶
¶
冠繢緌(緇布冠有緌尊者飾也)其服𤣥端再加皮弁三加𤣥¶
¶
<pb:KR1d0032_WYG_001-18b>¶
冕(大戴公冠四加𤣥冕鄭注四當為三○朱先生曰案本文但𤣥端皮弁𤣥冕則三加鄭説為是)¶
¶
¶
(唯天子三加其衮冕與)天子始冠加𤣥冠朱組纓(玉藻云𤣥冠朱組纓)¶
¶
¶
(天子之冠也鄭氏曰始冠之冠也𤣥冠委貌)再加皮弁(三王共皮弁素積○疏曰此條)¶
¶
¶
(論第二所加之冠自天子逹於士以其質素故三王同之無所改易也)三加衮冕(見上)¶
¶
¶
(文)又君冠必以祼享之禮行之以金石之樂節之¶
¶
¶
(以鐘磬為之節)以先君之祧處之(諸侯以始祖之廟為祧)又諸侯醴¶
¶
¶
賔以三獻之禮其酬賔則束帛乗馬其詳見於儀¶
¶
¶
禮經傳通解¶
¶
<pb:KR1d0032_WYG_001-19a>¶
　儀禮圖卷一¶
<pb:KR1d0032_WYG_001-19b>¶
